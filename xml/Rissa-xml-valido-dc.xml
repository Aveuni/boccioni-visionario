<catalogo
xmlns:xsi="http://www.w3.org/2001/XMLSchema-instance"
xmlns:dc="http://purl.org/dc/elements/1.1/">
  <dc.title>Rissa in Galleria</dc.title>
  <dc.creator>Umberto Boccioni</dc.creator>
  <dc.coverage>Milano</dc.coverage>
  <dc.date>1910</dc.date>
  <dc.format>olio su tela</dc.format>
  <dc.extent>76x64 cm</dc.extent>
  <dc.provenance>Pinacoteca di Brera, Milano</dc.provenance>
  <dc.description>Esposto tra la fine del 1910 e gli inizi del 1911 alla mostra annuale d'arte della Famiglia Artistica a Milano con il titolo "Una baruffa". Nel 1916 ad una mostra restrospettiva milanese il dipinto viene riprodotto nel catalogo con il titolo "La rissa", ma nell'elenco non appare sotto questa denominazione; è quindi visibile che "Baruffa in galleria" sia identificabile con quest'opera. Il soggetto pittorico è una folla di persone che si accalca di fronte alla buvette di Gaspare Campari (divenuta successivamente "Gran Bar Zucca" nella Galleria Vittorio Emanuele II di Milano), per seguire una zuffa fra due donne.
  Il dipinto, appartenente ad una prima fase artistica di Boccioni, mostra già la tensione tipica delle pitture futuriste, sebbene conservi ancora retaggi naturalisti, soprattutto nella definizione delle figure che risultano ben delineate e riconoscibili. Tuttavia, esse sono disposte in modo tale da conferire dinamicità e movimento alla tela. Benché ancora divisionista, l'opera testimonia la fase di passaggio verso soluzioni più specificamente espressionistiche che porterà l’artista alla  poetica degli Stati d'animo.</dc.description>
</catalogo>